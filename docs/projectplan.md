#Turtlestitch 10

##Projectplan

###Achtergrond
In 1967 werd er de programmeertaal Logo bedacht. Deze programmeertaal was bedoeld om kinderen meer grip te laten krijgen op hun  verbeelding en denken. Begin 70-er jaren werd de taal verrijkt met de metafoor van de schildpad. Een beest met pen onder buik die luisterde naar opdrachten als vooruit en draai. Was de pen omlaag, werd er getekend (op scherm en snel ook op papier).
De *Turtle*-metafoor bleek zo krachtig dat tegenwoordig bijna iedere programmeur er in opleiding mee te maken krijgt. Termen als *Turtle art* en *Turtle graphics* zijn opgenomen in het Engels.

In 2015 heeft Andrea Mayr-Stalder *Turtlestitch* gelanceerd. De gratis toegankelijk programmeeromgeving is via Scratch en Snap! een kleinkind van de taal Logo, zeer toegankelijk doordat de programma worden gemaakt alsof je bouwt met Lego-blokken. Met de programma's creëer je een tekening op het scherm en, nu komt het, die tekening kan bewaard worden als bestand dat door een borduurmachine gelezen kan worden.
Hiermee opent Turtlestitch een complete nieuwe wereld om te leren met programmeren, borduren is sinds mensenheugenis overal een krachtige drager van cultuur.

Het bruikbaar houden van software is hard werken en bij een open source project als Turtlestitch wordt dit mogelijk gemaakt door vrijwilligers en donateurs.  
 
Elke tweede zondag van de maand is er een globale meetup van de Turtlestitch community via Zoom. Voor Europeanen om 4 uur 's middags zodat ook mensen uit LA en Tokyo aan hun dagrand kunnen aansluiten.
Deze groep bespreekt dan een breed palet aan ervaringen en uitdagingen opgedaan met Turtlestitch.

Delen van de groep ontmoeten elkaar op conferenties van verwante software projecten, meest recent waren een zestal Turtlestitchers begin Februari in Brussel actief bij FOSDEM Junior. Vanuit Brussel is toen een bezoek gebracht aan het Textielmuseum in Tilburg en de groep heeft toen besloten om in Tilburg voor het eerst een evenement te organiseren met Turtlestitch in het middelpunt.


###Doelstelling

Het is bedoeling om het plezier van maken met code, textiel en machines publiekelijk te vieren.

Het beoogt Nederlands onderwijs en bezoekers van Tilburg kennis te laten maken met een toegankelijke vorm van met computer maken van persoonlijke artefacten.

Daarnaast wordt de gelegenheid aangegrepen om, voor het eerst als wereldwijde Turtlestitch gemeenschap fysiek bij elkaar aandacht te besteden hoe Turtlestitch duurzaam beschikbaar kan blijven.

###Voorbereiding
Een kern van 20 Turtlestitchwers uit alle windstreken heeft zich gecommiteerd om naar Tilburg te komen om een workshop te verzorgen en / of een lezing te geven.
Het evenement wordt inhoudelijk voorbereid door **Andrea Mayr** (Wenen, bedenker Turtlestitch, kunstenares), **Richard Millwood** (London, gebruiker Turtlestitch, universitair onderzoeker) en **Joek van Montfort** (docent Informatica die Turtlestitch in onderwijs gebruikt). Laatstgenoemde neemt het leeuwendeel van het praktische werk voor zijn rekening en wordt daarbij ondersteund door **Frank de Wind** (borduurspecialist Textielmuseum), **Joep van der Weide** (programmamaker Bibliotheek Midden Brabant) en **Peter Mathijsen** (organisator Coderdojo Tilburg)
Er worden verbindingen gelegd met potentieel geïnteresseerden (docenten, kunstacademie, maker spaces, conferentie Bridges2025)

###Evenement
Een lang weekend 18-20 juli 2025 met meerdere soorten activiteiten. Bibliotheek Midden Brabant heeft in LocHal meerdere ruimtes ter beschikking gesteld. De aard van het gebouw maakt het ook zeer geod mogelijk de ontvangstbalie met borduurstation in de publieke ruimte te zetten zodat bezoekers laagdrempelig kunne zien wat er gebeurt en eventueel aansluiten bij het programma.

####Opening
Het loskoppelen van de opening naar iets feestelijks de dag ervoor dient meerdere doelen. Door iets leuks te organiseren de voorafgaande avond weet je zeker dat betrokkenen op de dag zelf vanaf 's ochtends vroeg beschikbaar zijn. Daarnaast is zo'n opening geschikter dan het evenement zelf om stake holders te informeren over wat er gaat gebeuren. Voornemen is Textielmuseum te verleiden een speciale avondopenstelling te faciliteren. 

####Lezingen
Over leren en programmeren verscheen in 1972 een legendarisch artikel [Twenty Things to do with a Computer](https://dspace.mit.edu/bitstream/handle/1721.1/5836/AIM-248.pdf?sequence=2&isAllowed=y) Cynthia Solomon, een van de auteurs, zal als eregast deelnemen aan het evenement. Cynthia is nog altijd actief hetgeen blijkt uit een [actuele opvolger](https://citejournal.org/volume-22/issue-1-22/seminal-articles/turtlestitching-at-least-twenty-things-to-do-with-a-computer-and-a-computerized-embroidery-machine/) van hiervoor genoemd artikel met borduren in de hoofdrol. Bij lezingen moet gedacht worden aan activerende verhalen. De toehoorders worden verleid er zelf mee aan de slag te gaan. Dat kan, want parallel aan het programma van lezingen en demonstraties is er een doorlopend programma van workshops. Een aantal gesprekken zal wat technischer van aard zijn, de bijeenkomst wordt aangegrepen om het ontwikkelteam van Turtlestitch van constructieve feedback te voorzien.
De precieze invulling hangt natuurlijk af van wat deelnemers gaan aanbieden in reactie op onze "call for participation", maar de verwachting is dat het gevarieerd zal zijn. Wiskunde, patronen, machine hacks, repareren met borduursels, combinatie hand- en machineborduren, textielkunst, ... 

###Workshops
De workshops zijn net zo divers als de lezingen. Natuurlijk zal er doorlopend een beginners workshop zijn en zelfs daar zijn verschillende varianten van. Sommige workshops leiden tot tastbare resultaten (een geborduurde boekenlegger, of een mooi patroon), maar er zal ook ruimte zijn om te onderzoeken wat de mogelijkheden zijn van minder voor de hand liggende technieken.

####Teachmeet
Een Teachmeet is een *unconference*, waar onder genot van hapje en drankje veel korte presentaties worden verzorgd. 

####Finnisage
Een slotmaaltijd waar resultaten gedeeld worden om na een intensieve 48 uur samenzijn weer rustig naar huis te kunnen.

###Publiciteit
Het evenement wordt [nationaal](https://lochal.nl/turtlestitch) en [internationaal](https://www.turtlestitch.org/ten) onder de aandacht gebracht. Verder wordt via de Tilburgse partners lokaal bekendheid aan gegeven.

###Financiën
Voor details zie de begroting, maar idee is om een en ander met zeer bescheiden budget op te zitten. De grootste kostenpost zitten hem in financiële ondersteuning voor reis en verblijf van een drietal deelnemers, ongeveer 5000 euro. De overige kosten, ook in die ordegrootte kunnen zo nodig worden afgeschaald tot ongeveer 1000 euro.
Als formeel organisator treedt Stichting Scratchweb op. Deze stichting met [ANBI-status](http://scratchweb.nl/anbi/) heeft als doel leren met programmeren breder toegankelijk te maken voor Nederlands onderwijs.

